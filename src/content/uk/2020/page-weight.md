---
#See https://github.com/HTTPArchive/almanac.httparchive.org/wiki/Authors'-Guide#metadata-to-add-at-the-top-of-your-chapters
title: Розмір Сторінки
description: Розділ Розмір Сторінки у 2020 Web Almanac розкриває, чому розмір сторінки важливий, пропускну здатність, складні сторінки, розмір сторінки з часом, запити сторінки та формати файлів.
authors: [henrihelvetica]
reviewers: [paulcalvano]
analysts: [paulcalvano]
editors: [tunetheweb]
translators: [tymosh]
henrihelvetica_bio: Henri - це розробник-фрілансер, який цікавиться попурі з інженерії продуктивності з дрібкою користувацького доступу. У вільний час від читання щоденного потоку дослідницьких документів і тематичних досліджень або не систематизованого аудиту сайтів у Dev Tools, Henri робить внесок у спільноту, бере участь у зустрічах з групового програмування, включаючи <a href="https://twitter.com/towebperf">Toronto Web Performance Group</a> або добровільно віддає свій обідній час і навчається у всіляких таборах. В інший час він бавиться з програмним забезпечення для створення музики, або найімовірніше тренується і фокусується на тому, щоб зробити найшвидшу 5-кілометрівку.
discuss: 2054
results: https://docs.google.com/spreadsheets/d/1wG4u0LV5PT9aN-XB1hixSFtI8KIDARTOCX0sp7ZT3h0/
featured_quote: Шлях Інтернету від простої, майже педагогічної платформи до інноваційних, складних і надзвичайно інтерактивних застосунків, які стали нормою, рудиментарний показник розміру сторінки приховав за собою більшу історію: рататуй з ресурсів, кожен з яких впливає на сучасні показники, в свою чергу впливаючи на користувацький досвід.
featured_stat_1: 1,915
featured_stat_label_1: Медіанна кількість байтів мобільної сторінки
featured_stat_2: 916
featured_stat_label_2: Медіанна кількість байтів зображень мобільної сторінки
featured_stat_3: 70
featured_stat_label_3: Медіанна кількість запитів мобільної сторінки
---

## Вступ

Розмір сторінки — це одна з найпростіших доступних метрик. Подібно до того, як нам потрібно стати на ваги для того, щоб оцінити власний розмір (насправді, вагу, але ви зрозуміли), завантаження сторінки дозволить оцінити кількість і розмір зібраних та запитаних ресурсів. Але так само, як зміцніли та виросли веб і веб-сторінки, так само і пов’язані з цим метрики, такі як розмір сторінки. Він може вплинути на продуктивність сторінки так само, як власний розмір (вага). Цей розділ заглибиться і розшарує веб-сторінки, а також покаже, з чого складається розмір сторінки, який може потенційно нашкодити кінцевому споживачу: вам, мені, нам.

<!-- markdownlint-disable MD018 -->
#РозмірСторінкиВсеЩеВажливий

#РозмірСторінкиВсеЩеВажливий майже натякає на те, що розмір сторінки не важливий, або ніколи не був. Можливо, він був не важливим, коли запустився базований на тексті [Craigslist](https://uk.wikipedia.org/wiki/Craigslist). Але 25 років тому, коли він був започаткований, в тому самому році був запущений Mosaic 1.0, а пісня Waterfalls від TLC вважалася супер-хітом. Веб зміцнів і так само ресурси. Лише кілька років тому у Twitter обговорювали, як середній розмір веб-сторінки зараз досяг розміру [оригінальної Doom](https://www.wired.com/2016/04/average-webpage-now-size-original-doom/). Багато хто з нас замислився над тим, якими з часом стануть розміри сторінок, включаючи [нашу добру знайому Tammy Everts](https://www.speedcurve.com/blog/web-performance-page-bloat/), але реальність приголомшує. Показники знаходяться на ~4 МБ та 3.7 МБ для настільних/мобільних сторінок відповідно, 75% і вище та шокуючих 7.4 МБ і 6.7 МБ у 90% і вище. Є безліч наслідків у тому, щоб мати такі важкі сторінки, наприклад, ймовірність погіршення користувацького досвіду через ненадійні мережі. Сьогодні, не зважаючи на [вивчені десятиліття тому уроки](https://blog.chriszacharias.com/page-weight-matters), ми переживаємо варіації тих самих викликів: попри наявність трохи кращих мережей, ми працюємо зі значно більшими ресурсами.
<!-- markdownlint-enable MD018 -->

### Пропускна здатність

У 2016, коли я попросив пояснити, чому австралійський турист, з яким я розмовляв, був у захваті від інтернету Великобританії, Ilya Grigorik з Google [сказав двома словами](https://youtu.be/x4S38hpgxuM?t=89): фізика, чорт забирай! (упс, це три).

Думка була проста: хоч ви й можете виграти від збільшення пропускної здатності, закони фізики все ще переважатимуть. Австралійці не можуть обійти законів затримки. В найкращому випадку вдома в Сіднеї цей австралієць отримував таку затримку сигналу, що його інтернет іноді сприймався як відсутній.

Тепер уявіть того самого австралійця, знаючи, що приблизно у 75% випадків його сторінка робить близько 108 запитів (більше про це далі) і це ми ще не знаємо про протокол мережі, які ресурси були запитані, рівень компресії чи оптимізації. Більше інформації про життя сучасних запитів можна дізнатися в розділах [HTTP/2](./http) та [Компресія](./compression).

### Ассети

За 25 років сучасного вебу ассети та ресурси майже не змінилися, окрім своєї кількості. Modus operandi для HTTP archive є “як був створений веб”, і в більшості випадків це було зроблено з допомогою HTML, CSS, JavaScript та врешті зображень.

До 1995 розмір веб-сторінки був загалом передбачуваним та керованим. Але з <a hreflang="en" href="https://tools.ietf.org/html/rfc1866">RFC 1866</a>, який представив HTML 2.0, що в свою чергу представив вбудовані зображення через `<img>` елемент, розмір сторінки драматично зріс — все для покращення веб-розробки (додавання зображень розглядалося як позитивний експеримент).

У більшості випадків емпіричне правило підказувало, що зображення становитимуть більшу частину розміру сторінки. Це, безперечно, було так, коли вбудовані зображення були додані до вебу, і залишається так по сьогодні. В іншому випадку, оскільки зображення будуть найбільшим джерелом розміру сторінки, вони також стануть найбільшим джерелом зменшення розміру сторінки (і знову, більше про це далі). Це буде забезпечено правильним розміром зображень, а також правильною оптимізацією — знайденим балансом між якістю зображення та розміром файлу.

Хоча JavaScript в середньому є другим найоб’ємнішим ресурсом на сторінці, ми зазвичай можемо більше зробити з даним типом файлів: від розділення на бандли, коспресії та мініфікації до тих способів, які ви зможете назвати.

### Складний та інтерактивний

Шлях Інтернету від простої, майже педагогічної платформи до інноваційних, складних і надзвичайно інтерактивних застосунків, які стали нормою, рудиментарний показник розміру сторінки приховав за собою більшу історію: такий собі рататуй з ресурсів, кожен з яких впливає на сучасні показники, у свою чергу впливаючи на користувацький досвід.

Щоразу, як ми говоримо про інтерактивність, ми майже завжди говоримо виключно про JavaScript. Зараз, хоча ми тут не для того, щоб обговорювати інтерактивність на будь-якому рівні, ми знаємо, що є показники, які зосереджені на змісті та виконанні JavaScript та залежать від них. Тож чим важче JavaScript код, тим ймовірніше він матиме більший вплив на показники інтерактивності (час до взаємодії, загальний час блокування). Ми маємо окремий [розділ про JavaScript](./javascript), в якому заглиблюємося трохи далі.
